
# todo iske yleispätevyys-luvun loppuun

Eräs tapa saavuttaa astetta yleispätevämpiä tuloksia
suorituskykymittauksista on laatia mitattavalle järjestelmälle sarja
ennalta laadittuja syötteitä, jotka on suunniteltu edustamaan
todellisuudessa kohdattavia syötteitä tai ovat peräisin todellisista
työkuormista. Menetelmää kutsutaan nimellä /benchmarking/ ja sitä voi
hyödyntää silloin, kun tutkittava järjestelmä toteuttaa jonkin
spesifikaation tai rajapinnan, joka mahdollistaa samojen
testisyötteiden käytön useiden toteutusten kanssa. Tällöin
järjestelmän suorituskykymittauksia voi /verrata/ toisten sellaisten
järjestelmien mittaustuloksiin, jotka toteuttavat saman
spesifikaation. Lisäksi järjestelmien erot eri syötteillä tulevat
näkyviin ja eroista voi päätellä, minkälaisia syötteitä mikäkin
järjestelmä prosessoi tehokkaasti.

Esimerkiksi tietyn ohjelmointikielen kääntäjille laadittu
benchmark-sarja koostuisi erilaisista tarkkaan valituista
käännettävistä ohjelmista. Vastaavalla kokoelmalla voisi tutkia
joukkoa virtuaalikoneita, esimerkiksi eri JVM-toteutusten
suoriutumista JNI-rajapintaa hyödyntävien sovellusten ajamisesta.

Toinen mahdollinen koeasetelma olisi verrata eri versioita ohjelmasta,
jotka toteuttavat saman spesifikaation eli prosessoivat samanmuotoista
dataa. Yksi versio hyödyntäisi laajasti JNI-rajapintaa, toinen olisi
puhdas natiiviohjelma ja kolmas puhdas Java-ohjelma. Asetelman etuna
olisi ohjelmien realistisuus ja testien kokonaisvaltaisuus - toisaalta
esimerkiksi eri tavalla JNI:tä hyödyntävien versioiden tekeminen olisi
hyvin työlästä ei-triviaaleille ohjelmille, ja tulokset saattaisivat
kertoa enemmän käsillä olevien toteutusten ominaispiirteistä kuin
yleispätevästi JNI-rajapinnan käytön vaikutuksesta. Koeasetelma olisi
tavallaan analyyttinen: valmiiden kokonaisten ohjelmien
suorituskykyominaisuudet analysoitaisiin kokonaisuudesta tehtyjen
mittausten perusteella.

Toinen, tutkielmassa käytetty lähtökohta JNI:n
suorituskykyominaisuuksien tutkimiseen on ikään kuin synteettinen:
yritämme tutkia JNI-rajapinnan yksittäisten rakenneosien
suorituskykyominaisuuksia

 #
todohere



